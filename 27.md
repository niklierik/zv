# Neumann-elvű gép egységei

Neumann-architektúra mára a tárolt programú számítógép fogalmává vált. A működést egy tárolt program vezérli, amit a vezérlési folyam / control flow segítségével lehet leírni.
Az aritmetikai és logikai műveletek (programutasítások) végrehajtását önálló részegység végzi (ez az ALU). A számokat kettes számrendszerben ábrázolják, és 5+1 funkcionális egysségből áll:

1. központi memória: a program kódját és adatait tárolja valamilyen kódolt, számbeli formátumban
2. központi feldolgozó egység (CPU), a központi memóriában tárolt program utasításait beolvassa és végrehajtja
3. külső sín: részegységeket köti össze, adatokat, címeket, vezérlőjeleket továbbít
4. belső sín: CPU részegységei közötti kommunikációt hozza létre (vezérlőegység / ALU regiszterek között)
5. beviteli és kiviteli eszközök: kapcsolatot teremt a felhasználóval, adatot tárol a háttértáron
6. +: működést biztosító eszközök (tápegység, gépház)

A vezérlőegységet (CU) utasításokat olvas be, és vezérli az ALU regiszterek működését.

Az ALU végzi a tipikus aritmetikai műveleteket (összeadás, kivonás, stb..), és ezeket az output regiszterre írja.

A regiszterek kis méretű, gyorsan címezhető és olvasható memóriarekeszek, amelyek részeredményeket és vezérlőinformációkat tárolnak, a számítógépekben a CPU és a mikroprocesszorok gyorsan írható-olvasható tárolóegységei, ideiglenes tartalmú, és általában egyszerre csak 1 gépi szó tárolására alkalmasak.

Az adatút az adatok áramlásának útja, alapfeladata, hogy kiválasszon egy vagy két regisztert, amelyet majd az ALU-val felhasználtat egy művelet elvégzésére, az eredményt pedig beleíratja egy kimenet regiszterbe.
Van, ahol mikroprocesszor a felelős érte, van ahol külön hardver.
Folyamata:

- a regiszter készletből feltöltjük az ALU kettő regiszterét (legyen A és B)
- az eredmény az ALU kimenő regiszterébe kerül
- az ALU kimenő regiszteréből a kijelölt regiszterbe kerül az eredmény

Adatútciklus: amikor a két operandus az ALU-n keresztül megy, és létrejön az eredményregiszterben az érték

Utasítás-végrehajtás: a mikroprocesszor 1-1 utasítása úgynevezett gépi ciklusok sorozatából áll, vagyis 1 utasítás egy vagy több gépi ciklusból tevődik össze, amit a CPU appró lépések sorozataként hajt végre:

- a soron következő utasítás beolvasása a memóriából az utasításregiszterbe
- az utasításszámláló beállítása a következő utasítás címére
- a beolvasott utasítás típusának meghatározására
- ha az utasítás memóriabeli szót használ, a szó helyének megállapítása
- ha szükséges, a szó beolvasása a CPU egy regiszterébe
- utasítás végrehajtása
- vissza az első pontra

Ez a lépéssorozat a betöltő-dekódoló-végrehajtó ciklus, központi szerepet tölt be minden számítógép működésében.
Probléma: a memória elérése lassú. Ez miatt ha ezeket a műveleteket szekvenciálisan bonyolítjuk le, akkor a memória miatt sokszor kihasználatlan a CPU és csak várakozással megy el az idő. Lehet az órajelet gyorsítani, de ennek vannak határai, nem feltétlen jó megoldás. Ezért sok esetben ennek a folyamatnak a párhuzamosítását próbálják elérni.

Késleltetés: utasítás végrehajtásának ideje
Áteresztőképesség: MIPS, hány millió utasítást tudunk végrehajtani egy másodperc alatt

Utasításszintű párhuzamosság: hogy gyorsítsunk a folyamatokon, az utasításokat előre beolvashatjuk, és így rendelkezésre állnak amikor szükség van rájuk. Ezeket egy puffer (prefetch buffer) tárolja. Így a soron következő utasítást már nem a memóriából olvassuk be.

Csővezeték: az utasítás szintű párhuzamosságot fejleszti tovább. Az utasítás végrehajtásának lépéseiért több hardver felel, és mindegyik valamely utasításon dolgozik. Ezzel javítunk az utasítások végrehajtásának sebességén, kisebb lesz a késleltetés, és jobb lesz az áteresztőképesség.

![](27_pipeline.png)

Párhuzamos csővezeték: kettő, vagy több csővezetékünk van, amelyek végrehajtják az utasításokat. Ezeknek saját ALU-juk van. Azonban ezesetben fontos, hogy az utasítások közt semmilyen függőség ne legyen, ennek betartását pedig a fordítóprogramnak kell felelnie, vagy pedig egy külön hardvernek, amely odafigyel ilyen potenciális konfliktusokra.

Szuperskaláris architektúra: ez esetbe a processzort egy csövezetékkel de több feldolgozó egységgel szereljük fel, amelyek különböző műveleteket végeznek el, és ezzel képesek párhuzamosan működni. (Van külön egység memória olvasásra, írásra, akár több ALU-ra). Így képesek egy órajel alatt több utasítást végrehajtani, ezzel növelve az áteresztőképességet.
![](27_superscalar.png)

Tömb processzorok: a processzor valójában több, kisebb processzor, és ezzel ugyanazon művelet elvégzésére nagy adathalmazon tökéletes. Single Instruction Multiple Datastream vagy SIMD processzornak is nevezik őket. (Pl. vektor elemenkénti összeadására)

Mutliprocesszor: több teljes CPU. Ezeket szorosan kapcsolják egymáshoz és a memóriához. Azonban helyi memóriát is kell biztosítani a CPU-knak, hogy csökkentsük a közösen használt sín forgalmát, és kerüljük a konfliktus helyzeteket.

Multiszámítógépek: ezek lazán kapcsolt CPU-k, ezért minden CPU kap egy saját számítógépet, saját memóriával. Ezek üzenetekkel kommunikálnak egymással (pl. hálózaton). Gyakori, hogy ezeket a számítógépet valamilyen rendszerrel kötik össze (pl. fa, gyűrű, rács).

# Korszerű számítógépek tervezési elvei:

- Minden utasítást a hardver hajtson végre, de a gyakran használtakat mindneképp
- Interpretált mikroutasításokat kerüljük
- Maximalizálni kell az utasítások kiadásának sebességét, párhuzamos utasításokra kell törekedni
- Könnyen dekódolható utasítások, kevés mezőből, szabályosak, egyforma hosszúak
- Csak betöltő és tároló utasítások hivatkozzanak a memóriára, egyszerűbb utasításforma, párhuzamosítást segíti
- Sok regiszter legyen, számítások során ne kelljen lassú memóriaeléréssel foglalkozni

# RISC

Reduced Instruction Set Computer, kevés mennyiségű utasítás (kb 50 darab), de egy órajel alatt végrehajthatóak, rendkívül gyors, az adatútat egyszer járja csak be egy utasítás alatt. Mikroprogramokat nem használ.

Az összetettebb funkciókat több utasítás kombinációjával lehet elérni. A RISC mikroprocesszorokba számos belső regiszter kerül integrálásra, ezáltal csökkentve a memóriához fordulás gyakoriságát, gyorsítva a működést.

A RISC a fent bemutatottm pipeline architektúrát használja.

# CISC (Pentium 4)

Complex Instruction Set Computer, a programozói igényeket elégíti ki, sok utasítással rendelkezik, ezzel magasabbszintű programozhatóságot biztosítani a fejlesztőknek. Interpretálást használ, amely miatt lassabb az utasítások végrehajtása.

A CISC-kel lehetőség van egy stabil interfészt nyújtani a CPU-hoz a programozóknak, amellyel az alatta lévő mikroutasításokat meg tudják változtatni a CPU gyártók, és mivel közös az interfész, kicsi az esély, hogy a program működése radikálisan megváltozzon.
