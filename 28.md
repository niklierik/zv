# Számítógép perifériák

A perifériák különböző eszközök, amelyeket a számítógéphez lehet kapcsolni, és segítségükkel a felhasználói interakciót tudjuk elérni. Ezek lehetnek bemeneti és kimeneti eszközök, illetve háttértárolók, amelyek hosszabbtávú adattárolásért felelősek, képesek adatot tárolni áramtalanított számítógéppel is.

## Mágneses adattárolás

Mágneslemezen tároljuk az adatot (merevlemez), mágnesezhető alumíniumkorong(ok)ból állnak. Indukciós fej lebeg a lemez felszíne felett egy vékony légpárnán. Ha pozitív vagy negatív áram folyik az indukciós tekercsben, a fej alatt a lemez magnetizálódik, és ahogy korong forog a fej alatt, így bitsorozat lehet felírni, amiket később vissza lehet olvasni.

Sáv: egy teljes körülfordulás által felírt bitsorozat. Minden sáv rögzített, 512 bájt méretű szektorokra felosztva, amelyeket egy fejléc előz meg, lehetővé téve a fej szinkronizálását írás és olvasás előtt. Az adatokat hiba (Hamming vagy Reed-Solomon).

Minden lemeznek vannak mozgató karjai, ezek a lemez sugarán tudnak mozogni a forgás tengelyétől. Minden ilyen sugárírányú pozíción egy-egy sáv található. A sávok ez miatt koncentrikus körök.

Egy lemezegység több, egymás felett elhelyezett korongból áll (6-12 db). Mindegyikéhez tartozik egy fej és egy mozgatókar. A karok rögzítve vannak egymáshoz, így a fejek mindig ugyanarra a sugárirányú pozícióra állnak be.
Az adott sugárirányban található sávok összeségét cilindernek hívjuk.

Egy szektor beolvasásához vagy kiírásához először a fejet a megfelelő sugárirányú pozícióba kell állítnai, ezt keresésnek (seek) hívjuk. A fej a kívánt sugárirányú pozícióba beáll, ezután van egy kis szünet amíg a lemez is elfordul a kívánt irányba. Azonban problémás, hogy a belső sávok rövidebbek mint a külsők, a forgás pedig fix sebességű. A cilindereket ezért zónákba teszik, külső zónákba pedig több cilindert helyeznek. A szektorok mérete egyforma.

A lemezekhez tartozik egy lemezvezérlő, azaz egy lapka, amely vezérli a meghajtót.

## Optikai

Kör alakú lemezek, amelyek felületén található az adattárolásra alkalmas réteg. A lemezek írása és olvasása, névből adódóan, optikai eljárással történik, lézersugárral a lemez forgatása közben. Íráskor spirál alakú vonalakban hozunk létre apró mélyedéseket. Olvasáskor azt figyeljük, hogy a lézersugár visszatükröződik, vagy szétszórodik-e.

Az optikai tárolók elméletben nagy adatsűrűséget engednek meg, mert a fény sokkal kisebb területre fókuszálható, mint a mágneses adattárolókban. Ha egy optikai meghajtóra megfelelően vigyázunk, akkor akár évszázadokig is képes adattárolásra, és az elektromágneses behatásokra se érzékenyek.

A mélyedéseket pit-nek hívjuk, a sima felületet land-nek. Ha található ilyen átmenet, akkor az 1-t jelent, ha hiányzik ilyen átmenet, akkor 0-t.

- HDD
  - mágneses
  - 500 GB - 12 TB
  - írási és olvasási sebessége függ:
  - a lemezek forgási sebességétől (5400, 7200, 1000 vagy 15000 RPM),
  - az adatsűrűségtől
- AUDIO CD
  - a jel sűrűsége állandó a spirál mentén
  - 74 percnyi anyag fér rá (Beethoven IX. szimfóniája kiadható legyen)
  - állandó kerületi sebesség,változó forgási sebesség (120 cm/mp)
  - nincs hibajavítás, nem gond, ha néhány bit elvész az audio anyagból
- CD-ROM
  - univerzális adathordozó, illetve médialemez
  - csak olvasható (véglegesített, read-only memory)
  - népszerűen használták szoftverek és adatok terjesztésére
  - kereskedelmi forgalomban hozzák létre, létrehozásuk után nem menthető rájuk ada
  - 650 MB tárolható
- CD-R
  - író berendezéssel rögzíthető az adat (1x)
  - újdonság:
  - író lézernyaláb
  - alumínium helyett arany felület
  - üregek és szintek helyett festékréteg alkalmazása
  - kezdetben átlátszó a festékréteg (cianin (zöld) vagy ftalocianin (sárgás))
  - 700 MB tárolható
- CD-RW
  - újraírható optikai lemez (read-write)
  - újdonság:
  - más adattároló réteg:
  - ezüst, indium, antimon és tellúr ötvözet
  - kétféle stabil állapot: kristályos és amorf (más fényvisszaverő képesség)
  - 3 eltérő energiájú lézer:
  - legmagasabb energia: megolvad az ötvözet → amorf
  - közepes energia: megolvad → kristályos állapot
  - alacsony energia: anyag állapotnak érzékelése, de meg nem változik
  - 700 MB tárolható
- DVD
  - nagy kapacitású optikai tároló
  - leginkább mozgókép és jó minőségű hang, valamint adat tárolására használatos
  - általában akkora, mint a CD, vagyis 120 mm átmérőjű.
  - egyrétegű/kétrétegű illetve egyoldalas/kétoldalas lemez (4,5 GB – 17 GB)
  - nagyobb jelsűrűség, mert
  - kisebbek az üregek (0,4 μm (CD: 0,8 μm))
  - szorosabb spirálok
  - vörös lézert használtak
- BLURAY
  - a DVD technológia továbbfejlesztése, a Blu-Ray disc
  - kék lézer használata írásra és olvasásra a vörös helyett
  - rövidebb hullámhossz, jobban fókuszálható, kisebb mélyedések
  - 25 GB (egyoldalas) és 50 GB (kétoldalas) adattárolási képesség

# SCSI (Small Computer System Interface)

Szabványegyüttes, amelyet számítógépek és perifériák közötti adatátvitelre terveztek. Ezek definiálják a parancsokat, protokollokat, elektromos eszközöket és az optikai csatolófelületeket.

Leggyakoribb felhasználási területe a merevlemezek és mágnesszalag-meghajtók, de sok más periférián is alkalmazzák. (pl. szkennerek, CD-meghajtók).

Az SCSI lemezek is cilinderekre, sávokra és szektorokra vannak osztva, de más az interfészük és sokkal nagyobb az adatátviteli sebességük, 5 MHz-től 160 MHz-ig.

Az SCSI több egy merevlemez-intefésznél. Ez egy sín, amelyre egy SCSI vezérlő és legfeljebb hét eszköz csatlakoztatható, akár több SCSI egység, CD-ROM, CD író, szkenner, szalagegység és más SCSI periféria.

# RAID

Egy tárolási technológia, mely segítségével az adatok elosztása vagy replikálása több fizikailag független merevlemezen történik, egy logikai lemez létrehozásával. A RAID szintek az adatbiztonságot vagy az adatátvitel sebességét növeli.

A RAID alapötlete, hogy a lemezeket csíkokra (stripe) bontja. Az adatok szét vannak szórva a lemezek közt, így párhuzamos működésre képesek, szoftveresen pedig egy lemezként látszódnak.

## RAID-0

Lemezek egyszerű összefűzése, azok párhuzamosan tárolnak adatot. Ideális esetben a sebesség a lemezek sebességének összege, teljesítményben ez a legjobb. Nincs redundancia, ez miatt viszont az adatbiztonság a legrosszabb, nem biztosít hibatűrést. Ha egy lemez megromlik, akkor az egész tömb borul.

## RAID-1 (tükrözés)

Alapja az adatok tükrözése, azaz az adott adat tárolása a tömb minden elemén. Az olvasás és írás párhuzamosan történik. Jó védelmet biztosít, és ha egy lemez meghibásodik a tömbből, akkor is működőképes marad.

## RAID-2

A tömbben bizonyos meghajtókat hibajavító tárolására tartanak fenn. Valamilyen hibajavító kód segítségével redundáns biteket készítünk ezen a meghajtón, és az képes lesz bithibákat észrevenni és javítani. Azonban ezzel a felhasználható helyből áldozunk.

## RAID-3

Hasonlít a RAID-2-höz, nem teljes a hibajavító kód, csak egy lemeznyi paritásinformáció tárolódik. Egy adott paritáscsík a különböző lemezeken azonos pozícióban elhelyezkedő csíkokból XOR művelet segítségével kapható meg. A rendszerben egy meghajtó kiesése nem okoz problémát, mivel a rajta lévő információ a többi meghajtó XOR-aként megkapható.

## RAID-4

RAID-3-hoz hasonlít de nagy méretű csíkokat hozunk létre. Egy rekord egy meghajtón helyezkedik el, lehetővé téve egyszerre több rekord párhuzamos írását és olvasását. Íráskor azonban a paritásmeghajtót írni kell, azt nem tudjuk párhuzamosítani, és a paritásmeghajtó írási sebessége szűk keresztmetszet lesz.

## RAID-5

A paritásinformáció nem egy kitüntetet paritásmeghajtó van, hanem körbeforgó paritás, egyenletesen az összes meghajtón tárol paritásinformációt. Az írási és olvasási műveletek is párhuzamosan lesznek végezhetőek.

# Nyomtatók

## Mátrix tűnyomtató

(Am ez nem kell de itt hagyom)

nyomtatófejben apró tűk vannak (9-24 db). A papír előtt egy kifeszített festékszalag mozog, amelyre a tűk ráütnenk, így viszik rá a festékanyagot a papírra. A tűket elektromágnesestér és rugó mozgatja. Készíthetünk képeket, rajzokat. A képek felbontása gyenge

## Tintasugaras nyomtató

Tintapatronok felelnek a nyomtatásért. Ezekben található egy porlasztó, amely a tintacseppet megfelelő méretre alakítva a papírlapra juttatja azt. Lehet színes képet is nyomtatni, ezt CYMK (Cyan, Magenta, Yellow, Key or blacK) színek szubtraktív keverésével. A porlasztás módszere változó, lehet piezoelektromos úton, elektrosztatikusan, és gőzbuborékok segítségével. A tintasugaras nyomtatók egy karaktert sok képpontból raknak össze, és sokkal jobb felbontású képet adnak a mátrixnyomtatóknál.

## Lézernyomtató

A lézernyomtató esetén egy fényérzékeny anyaggal bevont henger a készülék legfontosabb egysége. Nyomtatás előtt elektromosan feltöltődik, egy lézer fénye végigpásztáz rajta hosszában, amelyet egy nyolcszögletű tükör irányít. A fényt úgy modulálják, hogy a megfelelő pontokban világos vagy sötét pontok legyenek. Ahol fény éri a hengert, ott az elveszíti az elektromágneses töltését. Ezután a következő sorral is megteszi ezt, és szép lassan elérik a sorok a toner kazetták, amelyben elektrosztatikusan érzékeny fekete vagy színes por található, amely hozzátapad a hengerhez, és az ahogy forog tovább, hozzányomódik a papírhoz. A papír felmelegített görgők között halad el, amellyel a festék véglegesen odatapad a papírhoz. Kiváló minőségű képet készítenek ezek a nyomtatók, rugalmasak, gyorsak és a költségük is elfogadható.

# Egér

(nekem az egér meg billentyűzet am nem kell, de itt hagyom)

Grafikus felületen való mutató (kurzor) mozgatására szolgáló periféria. Az egeren egy, kettő, vagy több nyomógomb van, illetve egy görgő is lehet rajta. Belsejében található érzékelő felismeri és továbbítja a számítógép felé az egér mozgását.

## Mechanikus egér

Egy golyó az érzékelő, amely kettő, egymásra merőleges tengelyt forgat, amelyek továbbítják a mozgást egy fényáteresztő résekkel rendelkező korongnak. Az egér mozgása fényimpulzusok sorozatává változik, minnél több a fényimpulzus, annál nagyobb utat tesz meg az egér. Fényérzékeny szenzorok alakítják ezeket elektronikus jelekké.

## Optikai egér

A mozgást egy optikai szenzor ismeri fel, fénykibocsátó diódát használ a megvilágításhoz. Kezdetben ezeket speciális egérpadon lehetet használni, amely szürke és kék vonalas háló volt felfestve. Ma már képelemző chip található ezekben az egerekben, amely szinte bármely felületen képes felismerni az egér mozgását. Ezt egy reflexszenzor segítségével teszi, amely sorozatos képeket készít az egér alatti területről, és az előbb említett chip vizsgálja és alakítja ki az elmozdulás mértékét.

# Billentyűzet

Gombjai kábelezés szempontjából ún. billentyűzet-mátrixban vannak elhelyezve. Lenyomáskor, vagy elengedéskor a billentyűzet mikroprocesszora scan-kódot küld a számítógépnek.

# Telekommunikációs eszközök

## Modem

A modem egy olyan berendezés, amely a digitális jelet egy vivőhullám modulációjával analóggá, és analóg jelet ennek a vivőhullám demodulációjával digitálissá tudja alakítani.

A moduláció különféle eljárások csoportja, amelyek biztosítják, hogy egy tipikusan szinuszos jel képes legyen információ hordozásra, amelyet a jel három fő paraméterének módosításával ér el: amplitúdó, fázis és frekvencia.

A modemek szigorúan párban működnek, de az lehet, hogy az egyik modem tovább csatlakozik az internetre.

## ADSL

Assymetric Digital Subscriber Line, asszimetrikus digitális előfizetői vonal, valójában egy olyan kommunikációs technológia, amely egy csavart rézérpárú telefonkábelen keresztül szállít adatot. Segítségével gyorsabb digitális adat vihető át.

Előnybe helyezi a letöltést, ez miatt a feltöltés gyengébb minőségű, amely egy átlag felhasználó élménye esetén gyakran kedvezőbb.

## Kábel-TV

Minden városban rendelkeznek telephellyel, illetve működési területeken fejállomásokkal.

A fejállomások nagy sávszélességű kábellel, vagy optikai kábellel csatlakoznak a fő telephelyekhez. Az előfizetők a rajta keresztül haladó kábelre csatlakoznak. A sebesség függ, hogy hány felhasználó terheli a vezetékeket. A kábelek sávszélessége 750 MHz.
