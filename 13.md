# IPC (Inter Process Communication)

Szükséges lehet processzusok közti kommunikációra.

Az egyik legegyszerűbb a szekvenciális, amikor egymás után végrehajtott feladatok eredményei, a következő feladat bemenete.

Azonban előfordulhat, hogy ennél komplexebb problémánk van, amely esetén szükséges egy jól struktúrált, megszakítások nélküli kommunikáció.

Három főbb probléma fordulhat elő:

- Hogyan, milyen módszerrel tud egy processzus információt küldeni egy másiknak?
- Hogyan tudjuk biztosítani, hogy kettő vagy több processzus ne keresztezze egymás útját, főleg ha kritikus tevékenységbe kezdenek?
- Függőségek esetén hogyan állítsuk sorrendbe a processzusokat? (Pl. B kimenete függ A eredményétől, ekkor B-nek minimum várnia kell A-ra egy keveset, hogy annak eredményét elkezdhesse kiírni)

Vannak operációs rendszerek, ahol az együtt dolgozó processzusok egy megosztott fájl- vagy memóriaterületen dolgoznak. Itt is léteznek (módszertől függetlenül) ugyanezen problémák.

Versenyhelyzet (Race condition): amikor több processzus is ír adatot, és a végeredmény attól függ, hogy mely processzus futott le hamarabb. Ezeket nehéz kezelni, tesztelni, könnyen elromolhatnak (tekintve, hogy nehezen lehet nevezni a működésüket kiszámíthatónak vagy determinisztikusnak).

Kölcsönös kizárás (mutual exclusion, mutex): megoldás a race conditionre. A mutexszel van lehetőségünk kritikus kódrészletnél biztosítani, hogy processzusok ugyanazt az erőforrást egyszerre ne használják, hanem bevárják egymást.
