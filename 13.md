# Processzusok kommunikációja, versenyhelyzetek, kölcsönös kizárás

Processzusok közti kommunikáció szükséges lehet, pl. adatok átadására

Egy egyszerű példa pl, ha szekvenciálisan futtatjuk a processzusokat, és azok kimenetét adjuk át a következő processzus bemenetére a pipe operátorral.

Három fontos kérdés:

- Hogyan tud egy processzus információt küldeni egy másiknak?
- Hogyan biztosítjuk, hogy kettő vagy több processzus ne keresztezze egymás dolgát kritikus részek futtatásakor?
- Függőségek esetén, hogy állítsuk sorba a processzusokat?

Vannak olyan operációs rendszerek ahol ezt a problémát közös tárolóterülettel oldják meg, ez lehet pl. egy közös memóriaterület, vagy lemez, azonban a felmerülő problémák nem ettől függnek.

Ha több processzus akar ugyanarra az erőforrásra hivatkozni, akkor versenyhelyzet állhat elő. Pl. ha A processzus olyan fájlba ír, amiből B olvas, akkor attól függően változhat az, hogy B mit olvas ki, hogy hamrabb vagy később kezdi-e el olvasni ugyanazon fájlt. Ez nemdeterminisztikus viselkedést vált ki, amely miatt a program helyessége nehezen tesztelhető lesz.

## Megoldás a versenyhelyzetre:

Szükség van a kritikus szakaszok szinkronizálására, azaz arra, hogy kritikus szakaszokon egyszerre csak egy processzus férjen hozzá adott erőforráshoz. Ilyenek a:

- Szemaforok: jelzik, ha egy erőforrás lefoglalva, vagy felszabadítva lett
- Mutex: egyszerű zárolási mechanizmus, biztosítja, hogy egy folyamat férjen csak hozzá egy erőforráshoz operációsrendszer szinten
- Monitorok: programozási nyelvi konstrukció, automatikusan kezelik a szinkronizációt a kritikus szakaszok között

## Egy tipikus megoldás erre a háttérnyomtatás:

Háttérnyomtatás esetén lényegében ketté bontjuk az alkalmazásunk funkcióját: van egy, amelyben lehetőség van egy sorba, a háttérkatalógusba bepakolni az elvégzendő munkát, azt frissíteni (pl. egy dokumentumot, amelyet majd ki kell nyomtatni), és egy másik folyamat, egy daemon, amely figyeli, hogy van-e munka és el is végzi azt, amint lehetősége van rá.

## Kölcsönös kizárás

Egy módja a versenyhelyzet elkerülésére. Ahol osztott erőforrások vannak, megelőzhetjük a versenyhelyzetet azzal, hogy tiltjuk a közös erőforrások elérését egyszerre több processzusnak. Az operációs rendszereket úgy tervezik, hogy megválasszák a primitív műveleteket, amelyek alkalmasak kölcsönös kizárásra.

# Konkurens és kooperatív processzusok

Konkurens processzusok, multitasking: versenyeznek a CPU elérhetőségéért, használatáért egymással

- OS dönti el mennyi ideig futtatja a processzust
- Folyamatütemező megszakíthatja a folyamatokat és átadhaja más folyamatoknak a vezérlést
- OS indíthat kontextusváltást futó folyamatok közt
- rosszindulatú program egy végtelen ciklussal csak a saját idejét pazarolja
- kényszeríti a processzusokat a CPU megosztására
- pl. UNIX, Windows NT, Windows 95

Kooperatív processzusok, multitasking: lemondanak a CPU használatról, átengedve azt fontosabb processzusoknak, viszont le is foglalhat tetszőleges ideig erőforrást, ezzel megvárakoztatva a többieket

- OS soha nem vált folyamatot futó folyamatról másikra
- Folyamatütemező soha nem szakítja meg a folyamatot váratlanul
- Kontextusváltás futó folyamatból soha nem történik
- rosszindulatú program egy végtelenciklussal képes az egész rendszert megállítani, ezért a processzusoknak együtt kell működniük a CPU használatáért
- pl. Macintosh 8.0-9.2.2, Windows 3.x

# Kritikus szekciók és megvalósítási módszereik: kölcsönös kizárás tevékeny várakozással (megszakítások tiltása, változók zárolása, szigorú váltogatás, Peterson megoldása, TSL utasítás).

A processzus az ideje nagy részében számolással, vagy egyéb dologgal van elfoglalva, azonban vannak rövid idők, amíg kritikus rész használatával foglalkozik (pl. fájl, vay közös memóriaterületet olvas vagy ír).

Ideálisan úgy kéne rendezni a dolgokat, hogy amíg A processzus lefoglalja az erőforrást, addig B processzusnak mással kellene foglalkoznia, azaz jó lenne, ha úgy tudnánk rendezni a dolgokat, hogy processzusok egyszerre kritikus területre nem próbálnak meg belépni, és ezzel a versenyhelyzetektől is meg lennénk óvva. Azonban ez gyakran nem elegendő vagy nem lehetséges.

Négy feltétele van a jó párhuzamos működésnek:

- ne legyen két processzus egyszerre kritikus szekcióban
- nem lehetnek előfeltételeink sebességről és CPU számról
- egyetlen, nem kritikus szekcióban futó processzus se blokkolhat más processzust
- egyetlen processzusnak se kelljen örökké arra várni, hogy belépjen a kritikus szekciójába

## Kölcsönös kizárás elérése

- megszakítások tiltása, lényegében kritikus szekcióban a folyamat megtiltja, hogy más folyamat megszakítsa őt

  - minden processzus letitlja az összes megszakítást a kritikus szekcióba lépés után
  - processzus újraengedélyezi a megszakításokat, éppen mielőtt elhagyná a kritikus szekciót
  - a CPU ez miatt nem vált másik processzusra
  - a probléma az egymagos gépek futása alatt van, hisz így kritikus szekció futtatása esetén semmilyen más processzus nem futhat

- zárolásváltozók

  - szoftveres megoldás, egyetlen osztott zárolási változót használ
  - ha ez a változó 0, akkor szabad kritikus szekcióba lépni
  - ha egy, akkor meg kell várni, míg az nem lesz 0, ezután tud belépni a kritikus szekcióba

- szigorú váltogatás

  - algoritmusok gondoskodnak róla, hogy a kritikus szekciók egymás után következhetnek csak, és soha nincs kettő processzus egyszerre kritikus szekcióban
  - CPU igényes a tesztek futtatása, amely eldönti, hogy beléphet-e kritikus szekcióba vagy sem
  - problémás ha eltérő sebességű processzusok futnak, és van olyan processzus, amely megvárakoztatja a többit

- Peterson megoldás
  - olyan algoritmus, amely segítségével két processzus közösen valósítja meg a kölcsönös kizárást
  - összehasonlító műveleteket használ, illetve zárolási változókat is
  - a processzusok maguk elé engedik egymást
- TSL utasítás: Test and Set lock, hardveres segítséggel történik, többprocesszoros gépeknél jellemző, biztonságosan használhatunk zárolóváltozót, mert azt atomi művelettel olvassa vagy írja
  - TSL beolvassa a LOCK szót az RX regiszterbe, és nemnulla műveletet ír a memóriába
  - a művelet zárolja a memóriasínt, többi CPU nem fog hozzáférni
  - TSL utasítást párosan kell használni a kölcsönös kizárás elérése érdekében
  - a módszer szigoró betartása szükséges

A tevékeny várakozás az, amikor folyamatosan ellenőrizzük egy memóriaterület értékét, és az alapján döntjük el, hogy még várakozunk-e, vagy biztonságos a processzus továbbfutása. Ezzel az a baj, hogy tényleges művelet is történik a várakozás közben, amely feleslegesen használja a CPU-t.

# Altatás és ébresztés: termelő-fogyasztó probléma, szemaforok, mutex-ek, monitorok, Üzenet, adás, vétel.

Termelő-fogyasztó probléma:

- tegyük fel, hogy van egy gyártónk, aki adatot helyez egy közös tárolóban, és egy fogyasztónk, aki ezt felhasználja
- kettő probléma lehet

  - ha a gyártó gyorsabban termel, ez miatt megtelik a tár, és nem tud új adatot elhelyezni
  - ha a fogyasztó gyorsabban fogyaszt, és elfogy az adat

- ilyenkor szükség lehet altatásra, azaz a processzus szüneteltetésére, amíg várakozik, majd ébresztésre, ha már van helye adatot tárolni, vagy létezik az adat, amit el kell fogyasztania

## Szemafor

Számoljuk az ébresztéseket későbbi felhasználás céljából. Kettő művelet az up (ébresztés), és a down (altatás).

Down esetén csökkentjük a szemafor értékét, és ha az eléri a 0-t, akkor az adott down műveletet még lefuttatja, de elaltatja azt.

Up esetén növeljük a szemafor értékét, és felébresszük az alvó processzusokat. Azonban, előfordulhat, hogy egy megszakított down művelet közben aludt el egy processzus, ezesetben előfordulhat, hogy az up végrehajtása még nem lesz sikeres.

Amíg up vagy down művelet van végrehajtás alatt, addig az operációsrendszer minden megszakítást tilt, amíg vizsgálja és aktualizálja a szemafort.

Ha több CPU-t használunk TSL utasítással védeni kell a szemaforokat zárolásváltozóval.

## Mutex

Bináris szemafor, kétféle állapota létezik, zárolt, vagy nem zárolt. Ha egy szál hozzászeretne férni egy kritikus szekcióhoz, akkor a mutex_lock-kal zárolja azt. Ha az épp még nem zárolt, akkor sikeres a hívás, és engedi a futását a kritikus szekciónak.

Ha már zárolt, akkor blokkolódik a hívó, és amíg a másik processzus nem hívja meg a mutex_unlock-ot, addig nem is fog tudni belépni a kritius szekcióba.

## Dead Lock

Holtpont, amikor kettő egymásra váró zárolt helyzet lép életbe.

Pl.:

--> lock A --> lock B --> unlock B --> unlock A
--> lock B --> lock A --> unlock A --> unlock B

## Monitorok

Olyan változók, adatszerkezetek összesége, melyek egy logikai egységbe vannak zárva. A monitor eljárásait lehet csak hívni, azonban a belső mezőket, adatszerkezeteket nem érjük el. A monitor függvényei közül egyszerre csak egy futhat. Programozási neylvi konstrukciók, amelyek esetén a fordítóprogram figyel oda, hogy ezek a feltételek teljesüljenek. Monitorok implementására mutexet használnak.

# Írók és olvasók problémája

A probléma, hogy egy erőforrást olvasni akarók egymás zavarása nélkül tudnak dolgozni, azonban ha egy író érkezik, az megzavarná az olvasókat és más írókat is. Ez miatt egyszerre csak egy író férhet hozzá az adathoz, és olyankor olvasó sem.

Ha érkezik egy olvasó, akkor azt más olvasók nem zavarják. Ez miatt naívan megengedjük, hogy akármikor van épp olvasva az erőforrás, a leendőbeli olvasóknak is megengedjük a hozzáférést. Azonban ha érkezne egy író, tőle elvárjuk, hogy várja meg, míg az olvasók befejezik a munkájukat, majd ha nincs olvasó akkor dolgozzanak. Ez azt a problémát eredményezi, hogy az olvasókat folyamatosan priorizáljuk, és ez esetben ha azok utánpótlása "végtelen", akkor az írók soha nem tudnak dolgozni.

Azonban ha az írókat favorizáljuk, az olvasás sebessége lesz veszélyben. Ezért egyensúlyozni kell, pl. egy jó megoldás lehet, ha nem priorizálunk, hanem sorba állítjuk az olvasókat és írókat, ha épp olvasás folyik akkor a sorban lévő összes olvasót beengedjük, azonban ha író következik az utána következő olvasóknak meg kell várniuk azt az írót. Ez miatt a két csapat váltakozva dolgozik.

# Sorompók

A folyamatot fázisokra osztjuk, ezeket sorompóval választjuk el. Ha egy processzus eljut a fázis végéhez, akkor blokkolódik, amíg a többi processzus is el nem ér a sorompóhoz. Ha minden processzus elért a sorompóhoz, akkor engedjük őket tovább futni. Nagy mátrixon elvégzett párhuzamos műveletek végrehajtásához használják pl.
